<!DOCTYPE html>
<html lang="en">
<head>
  <meta charset="utf-8">
  
  
    <meta name="keywords" content="滕王阁序,王勃,初唐四杰,">
  
  
    <meta name="description" content="情由景生，写景是为抒情、景、情相互渗透，水乳交融。浑然天成，恰似行云流水，挥洒自如，自然流畅。">
  
  <meta name="viewport" content="width=device-width, initial-scale=1, maximum-scale=1, user-scalable=0">
  <title>滕王阁序 |  Hexo</title>
  
    <link rel="apple-touch-icon" sizes="57x57" href="/images/webclip/apple-touch-icon-57x57.png">
    <link rel="apple-touch-icon" sizes="72x72" href="/images/webclip/apple-touch-icon-72x72.png">
    <link rel="apple-touch-icon" sizes="76x76" href="/images/webclip/apple-touch-icon-76x76.png">
    <link rel="apple-touch-icon" sizes="114x114" href="/images/webclip/apple-touch-icon-114x114.png">
    <link rel="apple-touch-icon" sizes="120x120" href="/images/webclip/apple-touch-icon-120x120.png">
    <link rel="apple-touch-icon" sizes="144x144" href="/images/webclip/apple-touch-icon-144x144.png">
    <link rel="apple-touch-icon" sizes="152x152" href="/images/webclip/apple-touch-icon-152x152.png">
    <link rel="apple-touch-icon" sizes="180x180" href="/images/webclip/apple-touch-icon-180x180.png">
    <link rel="apple-touch-icon" sizes="167x167" href="/images/webclip/apple-touch-icon-167x167.png">
  
  
    <link rel="shortcut icon" href="/images/favicon.ico">
  
  
  
<link rel="stylesheet" href="/css/style.css">

<meta name="generator" content="Hexo 6.3.0"></head>

<body>
  <main class="main">
    
	<header class="header">

	<div class="container">
		<nav class="navbar d-flex align-items-center">
			<a class="brand" href="/">
				<img class="logo lazyload" data-src="/images/brand.svg" alt="Hexo" role="img">
			</a>
			<ul class="main-nav">
  
    
  <li class="nav-item ">
    <a class="nav-item-link" href="/">首页</a>
  </li>
  
    
  <li class="nav-item ">
    <a class="nav-item-link" href="/gallery">画廊</a>
  </li>
  
    
  <li class="nav-item ">
    <a class="nav-item-link" href="/stories">案例</a>
  </li>
  
    
  <li class="nav-item ">
    <a class="nav-item-link" href="/archives">发现</a>
  </li>
  
    
  <li class="nav-item ">
    <a class="nav-item-link" href="/about">关于</a>
  </li>
  
</ul>
		</nav>
		<a id="mobile-nav-toggle">
			<span class="mobile-nav-toggle-bar"></span>
			<span class="mobile-nav-toggle-bar"></span>
			<span class="mobile-nav-toggle-bar"></span>
		</a>
	</div>
</header>

    <section>
      <div class="container">
  <article id="post-tengwanggexu" class="article article-type-post" itemprop="blogPost" itemscope itemtype="https://schema.org/BlogPosting">
  
  
  <div class="artcle-cover mb-5">
    
  
    
      <img class="artcle-cover-img lazyload" data-src="/images/sample/mydesk.png" itemprop="image" alt="">
       
  

  </div>
  
  <div class="article-inner">
    
    <header class="article-header">
      
      
  
    <h1 class="article-title" itemprop="name">
      滕王阁序
    </h1>
  

      <div class="article-meta">
        <time class="text-gray" datetime="2012-12-20T18:00:00.000Z" itemprop="datePublished">
  2012-12-21
</time>
        
      </div>
      
    </header>
    
    <div class="article-entry" itemprop="articleBody">
      <p>王勃（约650-676年），唐代诗人。汉族，字子安。绛州龙门(今山西河津)人。王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。</p>
<span id="more"></span>

<hr>
<p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p>
<p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p>
<p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。</p>
<p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？</p>
<p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p>
<p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p>
<p>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</p>
<p>滕王高阁临江渚，佩玉鸣鸾罢歌舞。<br>画栋朝飞南浦云，珠帘暮卷西山雨。<br>闲云潭影日悠悠，物换星移几度秋。<br>阁中帝子今何在？槛外长江空自流。</p>

    </div>
    <footer class="article-footer">
      
  <ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E6%BB%95%E7%8E%8B%E9%98%81%E5%BA%8F/" rel="tag">滕王阁序</a></li></ul>

    </footer>
  </div>
  
  
    
<nav class="article-nav pt-4 mt-3" id="article-nav">
  
    <a href="/2012/12/21/xiaoyaoyou/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          逍遥游
        
      </div>
    </a>
  
  
    <a href="/2012/12/21/lantingjixu/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">兰亭集序</div>
    </a>
  
</nav>


  
</article>
</div>
    </section>
    <footer class="footer pt-5 mt-5">
  <div class="container">
    <div class="py-3">
      <div class="row justify-content-between">
        <div class="col-6">
          <img class="filter-gray mb-3 lazyload" height="40" data-src="/images/brand.svg" alt="Hexo" role="img">
          <p class="mb-4"></p>
          <ul class="list-inline">
            
              <li class="list-inline-item">
                <a target="_blank" rel="noopener" href="https://zhwangart.com">
                  <img 0="微博" src="/images/icons/contact_weibo.svg">
                </a>
              </li>
            
              <li class="list-inline-item">
                <a href="javascript:;">
                  <img 0="微信" src="/images/icons/contact_wechat.svg">
                </a>
              </li>
            
              <li class="list-inline-item">
                <a href="mailto:a@abc.com">
                  <img 0="邮箱" src="/images/icons/contact_email.svg">
                </a>
              </li>
            
          </ul>
        </div>
        <div class="col-4">
          <h5>友情链接</h5>
          <ul class="list-inline">
            
              <li class="list-inline-item">
                <a href="https://acorn.imaging.xin/" title="Acorn" target="_blank" rel="noopener">Acorn</a>
              </li>
            
              <li class="list-inline-item">
                <a href="https://hexo.io/" title="Hexo" target="_blank" rel="noopener">Hexo</a>
              </li>
            
              <li class="list-inline-item">
                <a href="https://github.com/" title="GitHub" target="_blank" rel="noopener">GitHub</a>
              </li>
            
              <li class="list-inline-item">
                <a href="https://duoyu.wang/" title="To Base64" target="_blank" rel="noopener">To Base64</a>
              </li>
            
          </ul>
        </div>
      </div>
    </div>
    <hr class="hr" style="opacity: .25;">
    <div class="pt-3 pb-5">
      <ul class="list-inline mb-0 text-center">
        <li class="list-inline-item">&copy; 2022 Hexo</li>
        
        <li class="list-inline-item">Powered by <a href="http://hexo.io/" target="_blank">Hexo</a></li>
        <li class="list-inline-item">Designer <a href="https://acorn.imaging.xin/" target="_blank">John Doe</a></li>
      </ul>
    </div>
  </div>
</footer>
  </main>
  <div id="mobile-nav-dimmer"></div>
<div id="mobile-nav">
	<div id="mobile-nav-inner">
		<ul class="mobile-nav">
  
    
  <li class="nav-item ">
    <a class="nav-item-link" href="/">首页</a>
  </li>
  
    
  <li class="nav-item ">
    <a class="nav-item-link" href="/gallery">画廊</a>
  </li>
  
    
  <li class="nav-item ">
    <a class="nav-item-link" href="/stories">案例</a>
  </li>
  
    
  <li class="nav-item ">
    <a class="nav-item-link" href="/archives">发现</a>
  </li>
  
    
  <li class="nav-item ">
    <a class="nav-item-link" href="/about">关于</a>
  </li>
  
</ul>
		
	</div>
</div>

  <script src="/libs/feather/feather.min.js"></script>
<script src="/libs/lazysizes/lazysizes.min.js"></script>

	<script src="/libs/tocbot/tocbot.min.js"></script>
	<script>
    tocbot.init({
      // Where to render the table of contents.
      tocSelector: '.js-toc',
      // Where to grab the headings to build the table of contents.
      contentSelector: '.js-toc-content',
      // Which headings to grab inside of the contentSelector element.
      headingSelector: 'h2, h3',
      // For headings inside relative or absolute positioned containers within content.
      hasInnerContainers: true,
    });
	</script>





<script src="/js/mobile-nav.js"></script>


<script src="/js/script.js"></script>


</body>
</html>